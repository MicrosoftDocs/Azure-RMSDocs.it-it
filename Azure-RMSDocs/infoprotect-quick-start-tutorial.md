---
title: Esercitazione introduttiva di Azure Information Protection
description: Esercitazione introduttiva che consente di provare rapidamente Microsoft Azure Information Protection nell'organizzazione. L'esecuzione dell'esercitazione richiede circa 20 minuti.
author: cabailey
ms.author: cabailey
manager: mbaldwin
ms.date: 03/08/2018
ms.topic: article
ms.prod: ''
ms.service: information-protection
ms.technology: techgroup-identity
ms.assetid: 1260b9e5-dba1-41de-84fd-609076587842
ms.openlocfilehash: b060288efd080397f754d6aecd71abc4bbaabf81
ms.sourcegitcommit: 5fdf013fe05b65517b56245e1807875d80be6e70
ms.translationtype: HT
ms.contentlocale: it-IT
ms.lasthandoff: 08/03/2018
ms.locfileid: "39488811"
---
# <a name="quick-start-tutorial-for-azure-information-protection"></a>Esercitazione introduttiva di Azure Information Protection 

>*Si applica a: [Azure Information Protection](https://azure.microsoft.com/pricing/details/information-protection)*

Usare questa esercitazione per provare rapidamente Azure Information Protection in cinque passaggi la cui esecuzione richiede circa 20 minuti. Questa esercitazione è stata pensata come demo autoguidata che consente di comprendere rapidamente alcune delle caratteristiche e delle funzionalità offerte da Azure Information Protection. Non include tutte le funzionalità disponibili e non deve essere considerata come una guida alla distribuzione per l'organizzazione. Se si vuole distribuire Azure Information Protection nell'organizzazione, vedere la [Guida di orientamento per la distribuzione](deployment-roadmap.md). 

Questa esercitazione, rivolta ai consulenti e agli amministratori IT, consente di valutare Azure Information Protection come soluzione di protezione delle informazioni aziendali per un'organizzazione. In un ambiente di produzione i passaggi per configurare i criteri di Information Protection e installare il client per gli utenti vengono normalmente eseguiti da un amministratore. I passaggi riguardanti l'aggiunta di un'etichetta a un documento, la condivisione sicura di un documento tramite posta elettronica e il rilevamento dei documenti vengono eseguiti dagli utenti finali. L'esercitazione include tutti questi passaggi per mostrare tipici scenari end-to-end di classificazione, assegnazione di etichette e protezione dei dati dell'organizzazione. 

In caso di problemi riguardanti l'esecuzione di questa esercitazione o l'uso di Azure Information Protection, oppure se si vogliono conoscere le opinioni di altri utenti su questa applicazione, visitare il [sito di Azure Information Protection in Yammer](https://www.yammer.com/askipteam/#/threads/inGroup?type=in_group&feedId=8652489&view=all).

## <a name="prerequisites"></a>Prerequisiti 
Per completare questa esercitazione è necessario quanto segue:

- Una sottoscrizione che includa Azure Information Protection con supporto per classificazione, assegnazione di etichette e protezione. Questa esercitazione include alcune delle funzionalità avanzate, ad esempio la classificazione automatica dei dati con consigli per gli utenti e il sito per il rilevamento dei documenti. Per questa esercitazione, assicurarsi di avere una sottoscrizione che supporti queste funzionalità. Per altre informazioni, vedere l'elenco delle funzionalità nella pagina [Prezzi di Azure Information Protection](https://azure.microsoft.com/pricing/details/information-protection).
    
    Se non si ha una sottoscrizione per queste funzionalità, è possibile iscriversi per una valutazione gratuita di [Enterprise Mobility + Security E5](https://portal.office.com/Signup/Signup.aspx?OfferId=87dd2714-d452-48a0-a809-d2f58c4f68b7).
    
  > [!TIP] 
  > Se è necessario richiedere una sottoscrizione, eseguire questa operazione in anticipo perché talvolta il processo può richiedere tempo.

- Un account di amministratore globale per accedere al portale di Azure, attivare la protezione e configurare i criteri di Azure Information Protection. In alternativa, è possibile usare un account che dispone di uno dei ruoli amministrativi seguenti: [Amministratore di Information Protection o Amministratore della sicurezza](/azure/active-directory/active-directory-assign-admin-roles-azure-portal). Questo account deve avere inoltre un indirizzo di posta elettronica e un servizio di posta elettronica funzionante, ad esempio Exchange Online.

- Un computer che esegue Windows (almeno Windows 7 con Service Pack 1) e in cui è installato Office 365 ProPlus con le app di Office 2016 o 2013, Office Professional Plus 2016, Office Professional Plus 2013 con Service Pack 1 o Office Professional Plus 2010 con Service Pack 2. 
    
    Per usare queste applicazioni con Azure Information Protection, è necessaria una [sottoscrizione a Office 365 che includa l'utilizzo del servizio Azure Rights Management](http://download.microsoft.com/download/E/C/F/ECF42E71-4EC0-48FF-AA00-577AC14D5B5C/Azure_Information_Protection_licensing_datasheet_EN-US.pdf). Ad esempio, una sottoscrizione di Office 365 E3 o Office 365 E5. Se si usa una licenza da questa sottoscrizione, è necessario mantenere l'accesso alle applicazioni di Office.

A questo punto, procedere con l'esercitazione.

>[!div class="step-by-step"]
[&#187; Passaggio 1](infoprotect-tutorial-step1.md)


