---
title: Condizioni di licenza software | Azure RMS
description: 
keywords: 
author: msmbaldwin
ms.author: mbaldwin
manager: mbaldwin
ms.date: 02/23/2017
ms.topic: article
ms.prod: 
ms.service: information-protection
ms.technology: 
ms.assetid: 6343f09a-59bf-46ce-b34a-14e9dcde0902
ms.openlocfilehash: 090331b9a501adb0a834acf886c5a4aeb6b5d462
ms.sourcegitcommit: 04eb4990e2bf0004684221592cb93df35e6acebe
ms.translationtype: HT
ms.contentlocale: it-IT
ms.lasthandoff: 06/30/2017
---
# <a name="microsoft-software-license-terms-for-azure-information-protection"></a>Condizioni di licenza software Microsoft per Azure Information Protection

> [!IMPORTANT]
> I residenti negli Stati Uniti e i responsabili delle aziende con sede principale negli Stati Uniti sono invitati a prendere visione più avanti della sezione "Arbitrato vincolante e rinuncia all'azione legale collettiva", che interessa la risoluzione delle controversie.

Le presenti condizioni di licenza costituiscono il contratto tra il licenziatario e Microsoft Corporation (o una delle sue consociate). Le presenti condizioni si applicano al software di cui sopra e a eventuali aggiornamenti del software o dei servizi Microsoft, tranne nel caso in cui tali aggiornamenti siano accompagnati da nuove o diverse condizioni. In questo caso, queste ultime prevalgono per l'ambito a cui si riferiscono, lasciando inalterati i diritti del licenziatario o di Microsoft sul software o sui servizi precedenti l'aggiornamento. 

QUALORA SI ATTENGA ALLE PRESENTI CONDIZIONI DI LICENZA, IL LICENZIATARIO DISPORRÀ DEI DIRITTI INDICATI DI SEGUITO. UTILIZZANDO IL SOFTWARE, IL LICENZIATARIO ACCETTA LE PRESENTI CONDIZIONI.

## <a name="1-installation-and-use-rights"></a>1. Diritti di installazione e di uso

- a) Disposizione generale: il licenziatario è autorizzato a installare e usare un numero qualsiasi di copie del software.
  
- b) Software di terze parti: il software può includere applicazioni di terze parti concesse in licenza al licenziatario in base alle condizioni del presente contratto o alle condizioni delle terze parti in questione. Eventuali condizioni di licenza, comunicazioni e riconoscimenti relativi alle applicazioni di terze parti sono accessibili online all'indirizzo http://aka.ms/thirdpartynotices o vengono fornite in un apposito file di accompagnamento. Anche nel caso in cui l'uso di tali applicazioni sia soggetto ad altri contratti, la dichiarazione di non responsabilità e le limitazioni e le esclusioni in caso di danni di cui più avanti mantengono la loro validità nei limiti consentiti dalla legislazione in materia.

## <a name="2-data-collection"></a>2. Raccolta dati
Il software può raccogliere informazioni sul licenziatario e sull'uso del software stesso da parte di questo e inviare tali informazioni a Microsoft, che può usarle per fornire servizi e migliorare i prodotti e i servizi offerti. Eventuali diritti di rifiuto esplicito sono descritti nella documentazione del prodotto. Alcune funzionalità del software possono abilitare la raccolta di dati degli utenti delle applicazioni che accedono al software o lo usano. In caso di uso di queste funzionalità per la raccolta di dati nelle applicazioni, il licenziatario è tenuto a rispettare le leggi in materia, richiedendo, se necessario, il consenso dell'utente e presentando con adeguato risalto un'informativa sulla privacy che informi esattamente gli utenti delle modalità d'uso, di raccolta e di condivisione dei loro dati. Per altre informazioni sulla raccolta e sull'uso dei dati da parte di Microsoft, vedere la documentazione del prodotto e l'[informativa sulla privacy di Microsoft](https://go.microsoft.com/fwlink/?LinkId=512132). Il licenziatario accetta di rispettare tutte le disposizioni applicabili dell'informativa sulla privacy di Microsoft.

## <a name="3-scope-of-license"></a>3. Ambito di validità della licenza 
Il software non viene venduto, ma è concesso in licenza. Microsoft si riserva tutti gli altri diritti. A meno che la legislazione in materia non conceda maggiori diritti rispetto alla presente disposizione, il licenziatario non è autorizzato a (e non ha diritto di) eseguire le operazioni seguenti:

- a) trovare espedienti a qualsiasi limitazione tecnica presente nel software che consenta solo determinate modalità d'uso del software stesso;

- b) decompilare o disassemblare il software;

- c) rimuovere, ridurre a icona, bloccare o modificare qualsiasi comunicazione di Microsoft o dei suoi fornitori all'interno del software;

- d) usare il software in qualsiasi modo contrario alla legge o per creare o propagare malware;

- e) condividere, pubblicare, distribuire o concedere in prestito il software, fornire il software come soluzione autonoma ospitata per l'uso da parte di altri utenti o trasferire il software o il presente contratto a terze parti.

## <a name="4-export-restrictions"></a>4. Limitazioni relative all'esportazione 
Il licenziatario dovrà attenersi a tutte le leggi e a tutti i regolamenti locali e internazionali applicabili al software in materia di controllo dell'esportazione, incluse le restrizioni relative alle destinazioni, agli utenti finali e all'uso finale. Per altre informazioni sulle restrizioni relative all'esportazione, visitare la pagina http://aka.ms/exporting.

## <a name="5-support-services"></a>5. Servizi di Supporto Tecnico 
Il presente contratto non obbliga Microsoft a fornire servizi di supporto tecnico per il software. Qualsiasi supporto viene fornito "così com'è", "con tutti i difetti" e senza alcuna garanzia di alcun tipo.

## <a name="6-updates"></a>6. Updates
Il software può verificare periodicamente la presenza di aggiornamenti, scaricandoli e installandoli se disponibili. Sono consentiti solo aggiornamenti provenienti da Microsoft o da origini autorizzate. Per fornire gli aggiornamenti, Microsoft potrebbe avere la necessità di aggiornare il sistema del licenziatario. Il licenziatario accetta di ricevere questi aggiornamenti automatici senza alcuna comunicazione aggiuntiva. A seguito degli aggiornamenti il software potrebbe non includere o non supportare tutte le funzionalità, tutti i servizi o tutte le periferiche esistenti.

## <a name="7-binding-arbitration-and-class-action-waiver"></a>7. Arbitrato vincolante e rinuncia all'azione legale collettiva
Questa sezione si applica ai residenti o alle aziende con sede principale negli Stati Uniti.  In caso di controversia tra Microsoft e il licenziatario, le parti accettano di tentare di raggiungere un accordo in modo informale per un periodo di 60 giorni. Se non è possibile raggiungere tale accordo, le parti accettano di assoggettarsi ad arbitrato presso la American Arbitration Association nei termini del Federal Arbitration Act ("FAA") e di non citare in giudizio la controparte presso il tribunale, accettando che la decisione venga presa da un arbitro neutrale. Azioni legali collettive, arbitrati collettivi, cause private presso l'Attorney General e qualsiasi altro procedimento che preveda l'azione di un individuo in qualità di rappresentante non sono consentiti, né è consentita l'unione di più procedimenti singoli senza il consenso di tutte le parti coinvolte. La convenzione di arbitrato completa, con tutte le condizioni, è disponibile alla pagina http://aka.ms/arb-agreement-1. L'utente e Microsoft dichiarano di accettare tali condizioni.

## <a name="8-entire-agreement"></a>8. Contratto completo
Il presente contratto e tutte le altre condizioni che Microsoft si riserva di fornire per supplementi, aggiornamenti o applicazioni di terze parti costituiscono il contratto completo per il software.

## <a name="9-applicable-law-and-place-to-resolve-disputes"></a>9. Leggi vigenti e giurisdizione in caso di controversie
Se il software è stato acquistato negli Stati Uniti o in Canada, l'interpretazione del presente contratto, le istanze di violazione e di qualsiasi altro tipo (incluse quelle relative alla tutela dei consumatori, alla concorrenza sleale e all'illecito civile) sono soggette alla legge dello stato o della provincia di residenza del licenziatario (oppure, per le aziende, dello stato o della provincia in cui si trova la sede principale di attività), indipendentemente dai principi in materia di conflitto di leggi. Fa eccezione l'arbitrato, ogni aspetto del quale è regolato dal FAA. Se il software è stato acquistato in un altro paese, si applicano le leggi di quest'ultimo. Fa eccezione l'arbitrato, ogni aspetto del quale è regolato dal FAA. Nel caso in cui esista una giurisdizione federale degli Stati Uniti, per tutte le controversie di competenza del tribunale (escluso l'arbitrato) il licenziatario e Microsoft accettano la giurisdizione e la competenza territoriale esclusive del tribunale federale di King County, Washington. Se non esiste una giurisdizione federale, per tutte le controversie di competenza del tribunale (escluso l'arbitrato) il licenziatario e Microsoft accettano la giurisdizione e la competenza territoriale esclusive della Superior Court di King County, Washington.

## <a name="10-consumer-rights-regional-variations"></a>10. Diritti dei consumatori; varianti regionali
Con il presente contratto vengono concessi alcuni diritti. Le leggi dello stato, della provincia o del paese del licenziatario possono riconoscere a quest'ultimo altri diritti, inclusi i diritti dei consumatori. In modo separato e distinto dal rapporto con Microsoft, il licenziatario può rivendicare diritti anche nei confronti della parte da cui ha acquistato il software. Il presente contratto non modifica tali altri diritti del licenziatario, se le leggi del paese di residenza dello stesso non ne consentono la modifica. Se, ad esempio, il software è stato acquistato in una delle seguenti regioni o se nel paese sono in vigore leggi specifiche, al licenziatario si applicano le disposizioni seguenti:

- a) Australia. I clienti dispongono di garanzie legali soggette alla legislazione australiana di tutela dei consumatori e nulla di quanto riportato in queste condizione potrà in alcun modo escludere o limitare tali diritti.

- b) Canada. Se il software è stato acquistato in Canada, è possibile interrompere la ricezione degli aggiornamenti disattivando la funzionalità di aggiornamento automatico, disconnettendo il dispositivo da Internet (se e quando si ripristina la connessione a Internet, tuttavia, il software riprenderà la verifica della disponibilità e l'installazione degli aggiornamenti) o disinstallando il software. La documentazione del prodotto, se disponibile, può anche specificare come disattivare gli aggiornamenti per il software o il dispositivo specifico.

- c) Germania e Austria.

  - i. Garanzia. Se concesso correttamente in licenza, il software funziona sostanzialmente come descritto in tutto il materiale fornito da Microsoft con il software stesso. Microsoft tuttavia non offre alcuna garanzia contrattuale in relazione al software concesso in licenza.
  
  - ii. Limitazione di responsabilità. In caso di comportamento intenzionale, grave negligenza, istanze basate sul Product Liability Act, nonché in caso di morte o lesioni personali o fisiche, Microsoft è responsabile in base alle norme di legge.

  In base alla suddetta clausola ii., in caso di violazione degli obblighi materiali del contratto il cui rispetto faciliti il buon esito del contratto stesso, la cui violazione comprometta lo scopo del contratto e sul cui rispetto le parti possano costantemente fare affidamento (i cosiddetti "obblighi cardinali"), Microsoft può essere ritenuta responsabile solo di negligenza lieve. Negli altri casi di negligenza lieve, Microsoft non deve essere ritenuta responsabile di tale negligenza.

11. Esclusione di garanzie IL SOFTWARE È CONCESSO IN LICENZA "COSÌ COM'È". IL LICENZIATARIO LA USA A PROPRIO RISCHIO. MICROSOFT NON RICONOSCE CONDIZIONI O GARANZIE ESPRESSE. NELLA MISURA MASSIMA CONSENTITA DALLE LEGGI IN MATERIA, MICROSOFT ESCLUDE TUTTE LE GARANZIE IMPLICITE, INCLUSE LE GARANZIE DI COMMERCIABILITÀ (QUALITÀ NON INFERIORE ALLA MEDIA), ADEGUATEZZA PER UNO SCOPO SPECIFICO E NON VIOLAZIONE DI DIRITTI DI TERZI.

12. Limitazione ed esclusione di danni NEL CASO IN CUI, NONOSTANTE LA PRECEDENTE ESCLUSIONE DI GARANZIE, VENGA RICONOSCIUTA LA FONDATEZZA DI UNA RICHIESTA DI RISARCIMENTO DI DANNI, IL LICENZIATARIO PUÒ RICHIEDERE A MICROSOFT E AI SUOI FORNITORI IL SOLO RISARCIMENTO PER I DANNI DIRETTI NEL LIMITE DI CINQUE DOLLARI (USD 5). IL LICENZIATARIO NON HA DIRITTO DI OTTENERE IL RISARCIMENTO PER EVENTUALI ALTRI DANNI, INCLUSI DANNI CONSEQUENZIALI, SPECIALI, INDIRETTI, INCIDENTALI O PER LUCRO CESSANTE.

Questa limitazione è valida per (a) qualsiasi questione relativa al software, ai servizi, al contenuto (incluso il codice) dei siti Internet o di applicazioni di terze parti e (b) controversie relative a violazioni del contratto, a violazioni di garanzia o condizioni, a responsabilità oggettiva, negligenza o altra colpa o a qualsiasi altra rivendicazione, in ciascun caso nella misura massima prevista dalla legge in materia.

Tali limitazioni si applicano anche nel caso in cui Microsoft era informata o avrebbe dovuto essere informata della possibilità del verificarsi di tali danni. La limitazione o l'esclusione di cui sopra potrebbe non essere applicabile al licenziatario, in quanto l'esclusione o la limitazione di danni incidentali, consequenziali o di altro tipo potrebbe non essere consentita nello stato, nella provincia o nel paese di residenza del licenziatario.

## <a name="french-franais"></a>Francese (Français)

> [!NOTE]
> Poiché il presente software è distribuito in Canada, alcune delle condizioni di licenza del presente contratto vengono fornite di seguito in francese.

> [!NOTE]
> Ce logiciel étant distribué au Canada, certaines des clauses dans ce contrat sont fournies ci-dessous en français.

### <a name="exonration-de-garantie"></a>Exonération de Garantie
Le logiciel visé par une licence est offert « tel quel ». Toute utilisation de ce logiciel est à votre seule risque et péril. Microsoft n'accorde aucune autre garantie expresse. Vous pouvez bénéficier de droits additionnels en vertu du droit local sur la protection des consommateurs, que ce contrat ne peut modifier. La ou elles sont permises par le droit locale, les garanties implicites de qualité marchande, d'adéquation à un usage particulier et d'absence de contrefaçon sont exclues.

### <a name="limitation-des-dommages-intrts-et-exclusion-de-responsabilit-pour-les-dommages"></a>Limitation Des Dommages-intérêts Et Exclusion de Responsabilité Pour Les Dommages
Vous pouvez obtenir de Microsoft et de ses fournisseurs une indemnisation en cas de dommages directs uniquement à hauteur de 5,00 $ US. Vous ne pouvez prétendre à aucune indemnisation pour les autres dommages, y compris les dommages spéciaux, indirects ou accessoires et pertes de bénéfices.

### <a name="cette-limitation-concerne"></a>Cette limitation concerne:
• tout ce qui est relié au logiciel, aux services ou au contenu (y compris le code) figurant sur des sites Internet tiers ou dans des programmes tiers; et • les réclamations au titre de violation de contrat ou de garantie, ou au titre de responsabilité stricte, de négligence ou d'une autre faute dans la limite autorisée par la loi en vigueur.

Elle s'applique également, même si Microsoft connaissait ou devrait connaître l'éventualité d'un tel dommage. Si votre pays n'autorise pas l'exclusion ou la limitation de responsabilité pour les dommages indirects, accessoires ou de quelque nature que ce soit, il se peut que la limitation ou l'exclusion ci-dessus ne s'appliquera pas à votre égard.

### <a name="effet-juridique"></a>Effet Juridique
Le présent contrat décrit certains droits juridiques. Vous pourriez avoir d'autres droits prévus par les lois de votre pays. Le présent contrat ne modifie pas les droits que vous confèrent les lois de votre pays si celles-ci ne le permettent pas.



